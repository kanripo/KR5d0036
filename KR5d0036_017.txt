# -*- mode: mandoku-view -*-
#+TITLE: 真誥
#+DATE: 2015-08-28 21:41:57
#+PROPERTY: BASEEDITION HFL
#+PROPERTY: WITNESS YP-C
#+PROPERTY: LASTPB  <md:KR5d0036_WYG_016-14a>
#+PROPERTY: JUAN 17
¶<pb:KR5d0036_YP-C_20ziji-03-0021b><pb:KR5d0036_YP-C_20ziji-03-0022a>
　¶<md:KR5d0036_WYG_016-14b>¶　¶
握¶眞¶<md:KR5d0036_WYG_017-1a>¶輔第一¶
蕭寂蓽門研神保形和魂夷炁守養神關者豈可以與¶夫坐華
屋擊鍾鼓饗五鼎艷綺紈者同日而論之哉大¶羅之與籠樊俱
一物耳是以古之高人皆去彼而取此¶矣老氏甯悶悶不察察
而况我之鄙夫(未知此一篇是何書中語旣有¶道之辭故聊以抄出是兩手書耳)¶<md:KR5d0036_WYG_017-1b>¶
玄玄卽排起注之曰故玄玄以八風爲橐籥天地爲隄¶防四海
爲罋罌九州爲稗穅積之以萬殊蒸之以陰陽¶其陶鑄也充隆
吹累剛柔清濁象類不同呼吸含吐恭¶柏榮注之曰九絶獸神
禽也罔起此在乎群麗擥搰乎¶激奇之際終年不足以極其變
萬殊不足以適其內日¶月不足以曜其目八澤不足以遊其足
<pb:KR5d0036_YP-C_20ziji-03-0022b>
青雲爲卑九垓¶爲淺八絃爲小四極爲近以此變動無常恒入
芥子之¶內玉晨之玉寶太微之威神矣(玄玄卽排起調彈恭柏榮並是神虎隱文揮神¶<md:KR5d0036_WYG_017-2a>¶
詩中句如今再注之乃取揚雄玄爲論中語更小增損易奪之故當是理符義會可得然也)¶
夫心與治遊乎太和唯唐虞能充其任矣神與化蕩乎¶無境唯
伏羲能承其統故二十五絃之具非牙曠不能¶以爲神弓矢質
的之具非羿逢蒙不能以爲妙耶(此一篇亦¶是玄爲論中語不知此復以何所明喻耳猶如
引抱朴外篇博喻中語也凡有異處皆以朱書爲別如此也)¶
若夫奇神儵詭恢譎無方陰陽之所煥育川澤之所函¶藏則羲
和浴日於甘淵烏飛司景於扶桑江婔登湄而¶解珮二女禦風
於瀟湘潜蛟龍戰於玄泉蕃邱喪馬於¶<md:KR5d0036_WYG_017-2b>¶淮陽靈洲海運於南極
<pb:KR5d0036_YP-C_20ziji-03-0023a>
東山遙集於帝鄕驊騮抗轡於¶巨龜江使感夢於宋王是以洞
庭雖廣濟之不容刀盧¶龍雖峻越之不崇朝岷山懸嶺絶闊千
仞束馬綿竹則¶安樂歸晉遼海泱瀁橫帶天渠公孫不競則其
亡忽諸¶若夫飛壺白馬卽墨天山三江之浸九河之源尚曷足¶
語哉吾子飛軒結駟駕眄林薄徒聞山河之寶魏國所¶以未究
夫吳起一言而武侯心怍也(此二條是庾闡楊都賦中語也凡四¶條並異手書之小度青紙乃古
而拙此旣與眞書相連故並存錄相隨載之也楊君)¶<md:KR5d0036_WYG_017-3a>¶
秦始皇作長安渭水橫橋廣六丈南北三百八十步六¶十八間
漢時橋北置都水令丞領徒千五百人署屬京¶兆董卓壞之魏
武帝更作廣三丈今橋是也(夫鍾瑞物也當金氏¶之世有六鍾將必見乎晉朝五霸諸侯厥德過
<pb:KR5d0036_YP-C_20ziji-03-0023b>
之故六鍾嘉瑞耳非復耳事誤子孫也預告甯無唈唈乎此注¶下四十八字黃民手所妄益是載義羲十二年霍山崩出六鍾
故欲附會宋祖輒立此辭而不知事類大乖追¶可忿笑)¶
秦爲阿房殿在長安西南二十里殿東西千步南北三¶百步上
坐萬人庭中可受十萬人二世爲趙高所殺於¶<md:KR5d0036_WYG_017-3b>¶宜春宮宮在城
南三里二世葬其傍司馬相如所云墓¶蕪穢而不修者是也¶
秦斂天下兵器鑄以爲銅人十二置(此十四字共一行行前魚爛餘十在¶今足令成字如
此)之諸宫漢時皆在長安董卓壞以爲錢餘二¶人徙在青門裏
東宮前魏明帝欲徙詣洛載至霸城重¶不能致今在霸城大道
南胸前有銘曰皇帝二十六年¶初兼天下諸侯以爲郡縣正法
律均度量大人來見臨¶洮身長五丈足迹六尺秦丞相䝉恬李
<pb:KR5d0036_YP-C_20ziji-03-0024a>
斯所書也丨(缺失¶<md:KR5d0036_WYG_017-4a>¶秦字)廟中鍾簴四枚皆在漢高祖廟中魏明帝徙
二枚詣¶洛故尚方南銅駝巷中是也¶
漢昭帝平陵宣帝杜陵二銅鍾在長安夏侯征西欲徙¶詣洛重
不能致之在青門裏道南其西者是平陵鍾東¶者杜陵鍾也(此後
少始皇陵一事)¶
鴻門在始皇陵北十餘里漢書云張良解厄於鴻門者¶也¶
秦王(應是楚王作秦王誤耳)項籍以沛公爲漢王都漢中而分關¶<md:KR5d0036_WYG_017-4b>¶中爲三
秦章邯爲雍王都大邱今槐里是也司馬欣爲¶塞王都櫟陽今
萬年縣是也董翳爲翟王都高奴高奴¶縣在咸陽西北今雀¶
高祖自漢中北出襲三面皆平之漢書云乘釁而運席¶卷三秦
<pb:KR5d0036_YP-C_20ziji-03-0024b>
者也此三縣今皆有都邑故處也(此後少十五六條事當是¶零失也)¶
杜陵宣帝陵也宣帝少依許氏在杜縣葬於南原立廟¶於曲池
之北號曰樂遊廟因菀爲名也徙關東名族四¶<md:KR5d0036_WYG_017-5a>¶十五姓以陪杜
陵司馬相如吊二世云臨曲江之隑洲¶謂曲池也(此一條增損語小異不解
那得始此)¶
　右此前十條並楊君所寫錄潘安仁關中記語也¶用白牋紙
　行書極好當是聊爾抄其中事¶
東方有赤氣之內有詠言曰小鮮未烹鼎言我巖下悲¶(此是東華宮中
歌詩之辭)¶
整控啓素鄕河靈已前驅(此兩句是揮神詩中之辭)¶
<pb:KR5d0036_YP-C_20ziji-03-0025a>
風伯不摇條神虎所挾扶十一月二十四日儵忽之間¶<md:KR5d0036_WYG_017-5b>¶聞洞房
中云在丹幞帳中有如人聲讀書如此(此是存洞房三¶眞事并前條並楊所自記所感
聞之事也)¶
得書知洗心謝過甚敘虛心相行復來張生頓首¶
　　　覺題云許君¶
近知來有北行事恨不面今致黃長命縷一枚後復果¶不張生
頓首¶
　　　覺題云楊君¶
夢見一人似女子着鳥毛衣賫此二短折封書來發讀¶<md:KR5d0036_WYG_017-6a>¶覺見憶
昔有此語而猶多有所忘又夢後燒香當進前¶室(此並記夢見張天師書信
<pb:KR5d0036_YP-C_20ziji-03-0025b>
云張生者卽應是諱今疏示長史故不欲顯之又見系師注老子內解皆稱臣¶生稽首恐此亦可是系師書耳)¶
興甯三年四月二十七日楊君夢見一人著朱衣籠冠¶手持二
版懷中又有二版召許玉斧出版皆青爲字云¶召作侍中須臾
玉斧出楊仍指此是許郎玉斧自說我應¶十三年今便見召未
解儀體向人答若爾可作剌玉¶斧作屬道未解儀典方習厲之
言須十三年向玉斧揖¶<md:KR5d0036_WYG_017-6b>¶而去(此掾書半紙是口受寫楊君所夢故猶內楊事中侍中之位所謂侍
帝晨者也版青爲字卽青籙白¶簡也)¶
四月二十九日夜半時夢與許玉斧俱座不知是何處¶也良久
見南嶽夫人與紫陽真人周君俱來坐一床因¶見玉斧與眞人
周君語曰昔聞先生有守一法願乞以¶見授周君曰寡人先師
<pb:KR5d0036_YP-C_20ziji-03-0026a>
蘇君往曾見向言曰以眞問仙¶不亦迂乎僕請舉此言以相與
矣玉斧曰情淺區區貪¶慕道德故欲乞守一法爾言未絶周君
又言曰昔所不¶<md:KR5d0036_WYG_017-7a>¶以道相受者直以吳傖之交而有限隔耳(周是汝陰
人漢太尉勃七¶世孫故云傖人也)君乃眞人也且已大有所稟將用守一何爲¶
耶言訖豁然而覺竟不知在何處此夢甚分明故記之¶
四月九日戊寅夜鼓四夢北行登高山迷淪不寤至明¶日日出
四五丈乃覺覺憶登山半日許至頂上大有宮¶室數千間鬱鬱
不可名山四面皆有大水而不知是何¶處某因仰天天中見一
白龍身長數十丈東向飛行空¶中光彩耀天因又見東面有白
衣好女子亦於空中行¶<md:KR5d0036_WYG_017-7b>¶西向就白龍徑入龍口中須臾復出三
<pb:KR5d0036_YP-C_20ziji-03-0026b>
入三出乃止又¶還某右邊向某而又覺某左邊有一老翁著繡
衣裳芙¶蓉冠柱赤九節杖而立俱視其白龍某問公何等女子¶
徑入龍口耶公對曰此太素玉女蕭子夫取龍炁以鍊¶形也此
人似方相隸爲官也某又問翁何人來登此宇¶公答曰我蓬萊
仙公洛廣休此蓬萊山吾治此上府君¶故來乃得相見我耳某
又問公曰此龍可乘否公答曰¶此龍當以待眞人張誘世石慶
安許玉斧丁瑋甯也某¶<md:KR5d0036_WYG_017-8a>¶又問一龍而四人共乘耶公曰此侍晨
帝官龍也譬如¶世軺車朱鳥更一日乘以上直也須臾間公呼
此四賢¶未來之間某與公及此女以敷席共坐山上俱北向望¶
海水及白龍并有設酒食酒中如石榴子合食之柈亦¶如世間
<pb:KR5d0036_YP-C_20ziji-03-0027a>
柈柈中鮭也覺久久許四人並東來共乘一新¶犢車青牛青油
重車上來到並揖此公及某並共語語¶畢公見語曰向所道四
人此則是也覺張誘世年可五¶十石慶安甚童䝉年可十三四
許玉斧年如今日所見¶<md:KR5d0036_WYG_017-8b>¶丁瑋甯年可三十四五許並著好單衣
垂幘履版惟慶¶安著空頂幘公又曰玉斧府君師友也某曰不
然公又¶曰張誘世常山人公弟子也石慶安汲郡人鉤翼夫人¶
弟子也才均德敵並人士也公因語四人言君並可各¶作一篇
詩以見府君老子亦願聞文筆之美言也於是¶公各付一青紙
及筆各一以與四人四人卽取曰但恐¶倉卒耳於是石慶安先
作詩其文曰¶
<pb:KR5d0036_YP-C_20ziji-03-0027b>
靈山造太霞堅巖絶霄峰紫煙散神州乘飈駕白龍相¶<md:KR5d0036_WYG_017-9a>¶携四賔
人東朝桑林公廣休年雖前所炁何蒙蒙寔未¶下路讓惟年以
相崇¶
次張誘世作詩其文曰¶
北遊太漠外來登蓬萊闕紫雲遘靈宮香煙何鬱鬱美¶哉樂廣
休久在論道位羅併眞人坐齊觀白龍邁離式¶四人用何時共
解帶有懷披襟友欣欣高晨會¶
次許玉斧作詩其文曰¶
遊觀奇山峙漱濯滄流清遙觀蓬萊間巘巘衝霄冥紫¶<md:KR5d0036_WYG_017-9b>¶芝被絳
巖四階植琳璚紛紛靈華散晃晃煥神庭從容¶七覺外任我攝
<pb:KR5d0036_YP-C_20ziji-03-0028a>
天生自足方寸裏何用白龍榮¶
丁瑋甯作詩其文曰¶
玄山構滄浪金房映靈軒洛公挺奇尚從容有無間形¶沉北寒
宇三神棲九天同寮相率往推我高勝年弱冠¶石慶安未肯崇
尊賢嘲笑蓬萊公呼此廣休前明公將¶何以卻此少年翰¶
四人作詩畢並以呈公公讀畢而笑曰此詩各表其才¶<md:KR5d0036_WYG_017-10a>¶性也石
生有逸才而輕邁張生體和而難解許生廣愼¶而多疑丁生率
隱而發遲夫輕邁則眞炁薄難解則道¶不悟多疑則思無神發
遲則得靈稽所謂殊途者也若¶能各返其迷悟其所悟不當速
也府君弟子所謂管輅¶請論有疑疑則無神者矣¶
<pb:KR5d0036_YP-C_20ziji-03-0028b>
言詩畢各起兵共下山下山之頃又見此女子乘白龍¶而北去
某與諸人步行南下至山下而各各別去公曰¶復二十年當共
會於七業宮遊此地也於是豁然乃悟¶<md:KR5d0036_WYG_017-10b>¶汗流終日不能飲食初
下半山見許主簿來上相逢於¶夾石之間公語主簿曰汝何來
遲吾爲汝置四升酒在¶山上坐處可往飲之而還逐我主簿卽
去上山須臾見¶還行甚疾未至山下相及公曰美酒不答云猶
恨酸公¶曰此太平家酒治人腸也彥曰欲得長生飲太平何酸¶
之有耶故是野家兒也守一愼勿失後當用汝輔翼君¶於是共
至山下各別某末將主簿及玉斧東去公還上¶山其三人西去
五十步公又遣一信見告云許牙累府¶<md:KR5d0036_WYG_017-11a>¶君某答云在意¶
<pb:KR5d0036_YP-C_20ziji-03-0029a>
到十日夜某先具疏此夢上白諸眞道得此異夢分明¶如不眠
不審是何等願告之意唯紫微夫人見答云爾¶眞炁內感靈求
萬方神來八玄形與魂翔此實著至之¶象事顯幽冥非虛構也
如洛公語也可密示斧子等勿¶廣宣露靈中旨也非小事哉深
愼眾眞並笑清靈曰以¶冥通冥也心感洞照南嶽君之力也(又此
一夢事後東間寫得旣不自見¶本不知誰書所稱某處是楊君又當書此以呈長史故云某耳又此四月或卽是乙丑年亦可
是寅年耳)¶<md:KR5d0036_WYG_017-11b>¶
十月二十三日夜夢在一大山上有人見告此是蒙山¶大洞室
中也室四面坐相向皆柏床龍鬚席四壁多文¶字而不可了許
長史着葛帴單衣白祫坐東面西向復¶有三人皆錦衣平上幘
<pb:KR5d0036_YP-C_20ziji-03-0029b>
其一人自稱曰我趙叔臺父昔¶見汝於吳下矣(定錄告云昔趙叔臺王世卿亦
言篤學竟不知人意爲北明公府所引則是似¶此人之子而不知是何時人耳)吾坐北面南向許長史
伏坐上因引筆¶作書乃沉吟思惟良久書畢卽見示曰此書可
通否耶¶書曰日月之道虔晟再拜今奉佳畫酒盃盤一具於南¶<md:KR5d0036_WYG_017-12a>¶
方來年六月可以入郭遣送之事好而又好水火之期¶求我於
大木之日矣(晟猶是成音漢時亦有人名此)¶
有學之而不得者未有不學而得之者也信哉斯言右¶長史寫
青紙上因以見示(意中云作此書欲以刻名也)¶
登難之曰郭是何義長史答曰是洞中似郭非冢墓之¶郭也又
難曰何以爲虔又答曰虔者敬之始下有文字¶敬之文耳又難
<pb:KR5d0036_YP-C_20ziji-03-0030a>
曰何以爲晟答曰晟者日下成侍日成¶而月得耳三錦衣人同
讚曰幸哉幸哉學不可欺往來¶<md:KR5d0036_WYG_017-12b>¶至道之時(此一條楊自記所夢事不知是何年云六
月入郭未測斯斯徵也此上半行被剪除正應¶是稱姓名耳)¶
許先生前潜景逸世隱光九霄冥神洞觀頤光靈府幸¶甚幸甚
平昔周旋纏綿盟誓超羣先覺獨造方外(先生年乃¶大楊君三十歲先生初入東山
時楊始年十六絶迹時年十九如此明楊小便好道也)¶
自隔暉塵行已今日東眄雲漢涕先言隕伏想玄宮融¶和所莅
休宜時乘八風平蕩滓翳六天攝威消滅魔氣¶願使眞正之信
流行三元玄無之感變無窮矣君前臨¶<md:KR5d0036_WYG_017-13a>¶發頻煩想夢所見贈惠
手跡爲信旣感冥通銘得之後¶儵忽未頃如覺千載適能得之
<pb:KR5d0036_YP-C_20ziji-03-0030b>
奇而難解所謂微乎妙¶哉微乎妙哉近卽疏記所夢密呈(此先生被
試後楊君因書與之也一書麻¶紙極好此是寫本所以得存耳)¶
羲頓首頓首陰寒奉告承尊體安和以慰未得覲傾企¶謹白不
具楊羲頓首頓首¶
羲白公第三女昨來委瘵旦來小可猶未出外解群情¶反側動
靜馳白¶<md:KR5d0036_WYG_017-13b>¶
頃疫癘可畏而猶未歇益以深憂¶
給事許府君侯(此六字折紙背題)¶
羲白二吏事近卽因謝主簿屬鄭西曹鄭西曹亦以卽¶處聽但
事未盡過耳事過便列上也自己以爲意此段¶陳冑王戎之徒
<pb:KR5d0036_YP-C_20ziji-03-0031a>
實破的也謹曰(此書失上紙)¶
羲頓首頓首奉告承尊體安和以慰劉家昨夜去使人¶惻惻似
中後定也羲明日早與主簿至墓上省之也晚¶或復覲楊羲頓
首頓首¶<md:KR5d0036_WYG_017-14a>¶
先昨亦得車問想當不審且以惋怛之自非研玄寶精¶有凌霜
之幹者亦自然之常也長史許府君侯(此六字題折紙¶背上也)¶
羲白奉賜絹使以充老母夏衣誠感西伯養老之惠然¶羲受遇
過泰榮流分外徒銜戢恩眷無以仰酬至於絹¶帛之錫非復所
當小小供養猶足以自供耳謹付還願¶深見亮羲白¶
羲白此間故爲清淨旣無塵埃且小掾住處亦佳但羲¶<md:KR5d0036_WYG_017-14b>¶尋還不
<pb:KR5d0036_YP-C_20ziji-03-0031b>
得久共同耳尋更白羲白(此二條共紙書又似失上紙)¶
羲頓首頓首宿昔更冷奉告承尊體安和以慰此覲返¶命不具
楊羲頓首頓首¶
羲白得主簿書云野中異事郄書別答奉覲乙二謹白¶(此背無題恐失
下紙)¶
羲頓首頓首旦白反不散風燥奉告承安和行奉勤白¶書不具
楊羲頓首頓首¶
羲白雲芝法不得付此信往羲別當自齎謹白長史許¶<md:KR5d0036_WYG_017-15a>¶府君侯
(侍者白此九字題折紙背尋楊與長史書上紙重頓首下紙及單疏並名白又自稱名云尊體¶於儀式不正可解旣非接隸意
又乖師資法正當是作貴賤推敬長少謙揖意爾侍者之號卽其事也都不見¶長史與楊書旣是經師亦不應致輕此並應時
<pb:KR5d0036_YP-C_20ziji-03-0032a>
制宜不可必以爲唯)¶
羲頓首頓首吉日攸慶未覲延情奉告承尊體安和以¶慰羲燒
香始訖正爾當暫還家靜中晚乃親展謹白不¶具楊羲頓首頓
首¶
羲白野中未復近問然華新婦已當佳也惟猶懸心奉¶覲乙二
羲白承今日穫稻昨已遣陳伋經紀食飲守視¶<md:KR5d0036_WYG_017-15b>¶之謹白¶
長史許府君侯(此六字題折紙背應在山廨中答書十月五日也)¶
羲白符書訖有答教事脫忘送適欲遣承會得告今封¶付別當
抄寫正本以呈也不審竟得服制虫丸未若脫¶未就事者當以
入年爲始耶羲前所得分者卽服日日¶爲常不正聞有他異唯
<pb:KR5d0036_YP-C_20ziji-03-0032b>
覺初時作六七日聞頭腦中熱¶腹中校沸耳其餘無他想或漸
有理謹白¶
羲白主簿孝廉在此奉集惟小慰釋小掾獨處彼方甚¶<md:KR5d0036_WYG_017-16a>¶當悒悒
羲比日追懷眷想不可言上下頃粗可承行垂¶念謹白¶
羲白昨及今比有答教事甚忽忽始小闋爾頃在東山¶所得手
筆及所聞本末往當以呈比展乃宣羲白¶
羲白奉告具諸一二動靜每垂誨示勞損反側羲白¶
羲白五色紙故在小郎處不令失也謹白¶
羲白明日當東山主簿云當同行復有解厨事小郎又¶無馬羲
卽日答公教明日當先思共相併載致理耳不¶<md:KR5d0036_WYG_017-16b>¶審尊馬可得送
<pb:KR5d0036_YP-C_20ziji-03-0033a>
以來否此間草易於都下彼幸不用方¶欲周旋三秀數日事也
謹白(右此前五書並是在縣答長史書或是單疏或失上¶紙也)¶
羲白許東興昨中後見顧主人猶小設亦不覺久垂當¶去張泓
續至其時日猶可也奉告云扶關入門甚爲異¶事由羲不能節
適酒食量宜遣賓伏用悚息願復察恕¶謹白(此事在都答書長史當在護軍府中
時)¶
羲白承撰集得五十許人又作敘眞當可視乃益味玄¶<md:KR5d0036_WYG_017-17a>¶之徒有
以奬勸伏以慨然羲聞似當多此比類暮當倒¶笈尋料得者遣
送謹白¶已具紙筆須成當自手寫一通也願以寫白石耳願勿¶
以見人(此當是煮石方或是五公腴法楊書自此後並是掾去世後事不知誰領錄得存當是黃民就¶其伯間得也)¶
<pb:KR5d0036_YP-C_20ziji-03-0033b>
羲白漢書載季主事不乃委曲嵇公撰高士傳如爲清¶約輒寫
嵇所撰季主事狀讚如別謹呈洞房先進經已¶寫當奉可令王
曠來取一作己白恐忘之謹又白(今所有紅¶<md:KR5d0036_WYG_017-17b>¶牋紙書者卽是此也)¶
羲白承昨雨不得詣公想明必得委曲耳明晴暫覲乃¶宣羲白
(此三書似失上紙並是在都時答)¶
羲頓首頓首晴猶冷奉告承尊體安和以慰比復親展¶反命不
備楊羲頓首頓首長史許府君侯(侍者白此九字題折紙背)¶
羲白季主學業幽玄且道跡至勝乃當在卷之上首耶¶東卿君
大歎季主之爲人又羡委羽之高沖矣承撰集¶粗畢極當可視
未覩華翰預已欣歎奉覲一二謹白(所書¶<md:KR5d0036_WYG_017-18a>¶東卿論季主事本別書青紙與此不相隨今在
<pb:KR5d0036_YP-C_20ziji-03-0034a>
第四篇中)¶所撰要當令得七十二人不審已得幾人若人少者亦¶當
思啓冥中求其類例也然造一段作且當徐徐未可¶便出也亦
欲自繕寫一通呈明公明公常所存棲乃希¶心於此者也羲白¶
羲白孔安國撰孔子弟子亦七十二人劉向撰列仙亦¶七十二
人皇甫士安撰高士宗亦七十二人陳長文撰¶耆舊亦七十二
人(此陳留耆舊也此一書首尾具而不見題當是函封也)¶<md:KR5d0036_WYG_017-18b>¶
羲白別紙事覺憶有此乃至佳可上著傳中也輒待保¶降當咨
呈求姓字亦又當見東卿此月內都當令成畢¶也動靜以白(此又
失上紙書語是初送神仙傳答也保降者須保命君來也又注此并書並似在¶縣下時非京都也)¶
仙傳猶未得治益要當代東卿至乃委曲耳昨日更委¶曲再三
<pb:KR5d0036_YP-C_20ziji-03-0034b>
讀之故爲名作益以慨然符待晴當畫之別白¶
羲白傳未得書上王生所以爾者欲以見東卿東卿近¶來倉卒
不得啓此須後至乃呈尊處已別有一本不審¶<md:KR5d0036_WYG_017-19a>¶可留此處本否
羲又欲更有所上所上者畢乃頓以奉¶還也謹白(長史此仙傳遂不顯世不
解那得如此恐楊以呈司命不許眞事宣行因隱絶之也)¶
不審方隅山中幽人爲已設坐於易遷戸中未聊白(方隅¶幽人卽謂掾也
令設虛坐於其母戸中耳)¶
信還須牛明日食竟遣送(右此書失上紙亦應是函封在縣下時)¶
羲頓首奉反告承服散三旦宣通心中此是得力深慰¶馳情願
善將和無復感動羲頃公私勿勿是故替覲小¶闋奉展楊羲頓
<pb:KR5d0036_YP-C_20ziji-03-0035a>
首頓首¶<md:KR5d0036_WYG_017-19b>¶
承二紀有患懸情近得師子書都不道病此必輕微耳¶小晴遣
信參之謹白¶
承石生往可念羲乃識之頃者甚多暴卒(亦無題此似都下書)¶
羲頓首頓首奉告見所疏夢并上章本末尋省反覆夢¶旣是注
章亦苦到甚以慨然想此魍魎尋散滅耳比行¶奉覲楊羲頓首
頓首¶
別疏願不以示人諸所屈曲奉覲一二¶
尊所疏夢當可解爾然大要是注氣之作也羲白¶<md:KR5d0036_WYG_017-20a>¶
羲近連亦夢小掾有所道小云云大都無他耳亦欲不¶復信夢
<pb:KR5d0036_YP-C_20ziji-03-0035b>
悟故不上白耳尊疹患未和多當是注炁小動¶所以爾耳上章
根具亦當足滅之謹白¶
羲白昔得小掾細白布青紙香珠之屬然此逼左道虛¶妄之說
是故不復稍說耳自當以此物期之甲申也諸¶所曲屈筆不能
盡謹白(自掾去後楊多有諸感通事長史旣恒念憶故楊每及之也世¶中多不愜信幽顯所以不欲備說爾來已經太
元九年元嘉二十一年兩甲申矣不知此所期謂在何時謂丁¶亥數周之甲申乎)¶<md:KR5d0036_WYG_017-20b>¶
羲頓首頓首奉告承尊體不和餘疹連動懸情灼灼想¶當偶爾
行損承欲章書自陳亦足以斷注鬼之害也夢¶悟亦不可專信
惟當以心鎮之耳尋復平承楊羲頓首¶頓首¶
承紀謁者還欣之尊已相見問其委曲邪謹白¶自小掾去世後
<pb:KR5d0036_YP-C_20ziji-03-0036a>
咯無月不作十數夢見之又於睡卧之¶際亦形見委曲也所言
所行如平存爾然不信旣著遠¶近所嗤不敢復言之也
見告今具道夢聊復以白願不¶<md:KR5d0036_WYG_017-21a>¶怪忤若尊意爲此爲罔罔者願
見還當卽以付火(此書無題¶亦是函封掾恒面來共記託以睡夢耳于時諸遊貴或聞楊降神信者多所請
問不信者則興誚毁故有此言¶以厲之)
