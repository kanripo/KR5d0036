# -*- mode: mandoku-view -*-
#+TITLE: 真誥
#+DATE: 2015-08-28 21:41:57
#+PROPERTY: BASEEDITION HFL
#+PROPERTY: WITNESS YP-C
#+PROPERTY: JUAN 1
<md:KR5d0036_WYG_001-1a>¶<pb:KR5d0036_YP-C_20ziji-01-0002a>
重刋道藏輯要¶
　
眞誥
貞白眞人華陽隱居陶弘景著¶
　　
運象篇第一¶
　　　愕綠華詩¶
神嶽排霄起飛峯鬱千尋寥籠靈谷虛瓊林蔚蕭森　¶(此一字被墨濃
黵不復可識正中抽一腳出下似是羊字其人名權)生標美秀弱冠流清¶音棲情莊慧津
超形象魏林揚彩朱門中内有邁俗心¶我與夫子族源冑同淵
池宏宗分上業於今各異枝蘭¶<md:KR5d0036_WYG_001-1b>¶金因好著三益方覺彌靜尋欣
斯會雅綜彌齡祀誰云¶幽鑒難得之方寸裏翹想籠樊外俱爲
<pb:KR5d0036_YP-C_20ziji-01-0002b>
山巖士無令騰¶虛翰中隨驚風起遷化雖由人蕃羊未易擬所
期豈朝¶華歲暮於吾子¶愕綠華者自云是南山人不知是何山
也女子年可二¶十上下青衣顏色絶整以升平三年十一月十
日夜降¶厶厶(剪缺此兩字卽應是羊權字)自此往來一月之中輙六過來耳¶
云本姓厶(又剪除此一字應是楊字)贈此(此一字本是權字後人黵作此字)詩一篇¶<md:KR5d0036_WYG_001-2a>¶並致火
澣布手巾一枚金玉條脫各一枚條脫乃太而¶異精好神女語
見(此本是草作權字後人黵作見字而乙上之)君愼勿泄我¶泄我則彼此獲罪訪問
此人云是九嶷山中得道女羅¶郁也宿命時曾爲師母毒殺乳
婦玄州以先罪未滅故¶令謫降於臭濁以償其過與權(此權亦草作故
似前體而不被黵耳)¶尸解藥今在湘東山(本懸此中一寸)此女已九百歲矣(尋此應是
<pb:KR5d0036_YP-C_20ziji-01-0003a>
降羊¶權權字道輿忱之少子後爲晉簡文黃門郎卽羊欣祖故欣亦修道服食也此乃爲楊君所書者當以其同姓¶亦可楊權
相問因答其事而疏說之耳按升平三年是己未歲在乙丑前六年眾眞並未降事)¶<md:KR5d0036_WYG_001-2b>¶
　右三條楊君草書於紙上¶
南嶽夫人與弟子言書識如左(弟子卽楊君自稱也此眾眞似是集洞宮時所¶以司命最在端
當爲主人故也夫人向楊說次第位號如此非降楊時也)¶
東嶽上眞卿司命君¶
東宮九微眞人金闕上相青童大君¶
蓬萊右仙公賈寶安(鄭人自此後皆是稱諸眞人之字非其人名也氏族亦見世道書傳¶中也)¶
清虛小有天王王子登(案青童高尊乃可不敢稱諱字此青虛是南嶽之師尚稱字獨¶<md:KR5d0036_WYG_001-3a>¶不顯茅司命字
亦爲難詳也)¶
<pb:KR5d0036_YP-C_20ziji-01-0003b>
桐柏眞人右弼王領五嶽司侍帝晨王子喬¶
青蓋眞人侍帝晨郭世幹(衛人)¶
戎山眞人太極右仙公范伯華(幽人)¶
少室眞人北臺郎劉千壽(沛人)¶
嶓冢眞人左禁郎王道甯(常山人)¶
大梁眞人魏顯仁(長樂人)¶
岷山眞人陰友宗¶<md:KR5d0036_WYG_001-3b>¶
陸渾眞人太極監西郭幼度¶
九嶷山侯張上貴(楚人)¶
岱宗神侯領羅酆右禁司鮑元節(東海人)¶
<pb:KR5d0036_YP-C_20ziji-01-0004a>
華山仙伯秦叔隱(馮翊人)¶
葛衍眞人周季通¶
陽洛眞人領西歸傳淳于太玄(西域人)¶
潛山眞伯趙祖陽(涿郡人)¶
勾曲眞人定錄右禁郎茅季偉¶<md:KR5d0036_WYG_001-4a>¶
鬱絕眞人裴玄人¶
白水仙都朱交甫¶
三官保命司茅思和¶
太和眞人山世遠¶
　右二十三眞人坐西起南向東行(此於禮乃是南向以西方爲上而後¶女眞東向則應
<pb:KR5d0036_YP-C_20ziji-01-0004b>
　起南今反北者當是以側近高眞故也)¶
太和靈嬪上眞左夫人¶
北海六微玄清夫人¶<md:KR5d0036_WYG_001-4b>¶
北漢七靈右夫人¶
太極中華右夫人¶
紫微左宮王夫人¶
滄浪雲林右英夫人(案右英是紫微姊今反在後當位業有升降耳)¶
上眞司命南岳夫人(此卽魏夫人也自說故不稱姓)¶
八靈道母西嶽蔣夫人(案有數號者並以多爲高西王母稱九靈則八靈宜在七靈前¶而今返在後者
亦所未詳又受讀黃庭事云北嶽蔣夫人與今不同)¶
<pb:KR5d0036_YP-C_20ziji-01-0005a>
上眞東宮衛夫人¶<md:KR5d0036_WYG_001-5a>¶
方丈臺昭靈李夫人¶
紫清上宮九華安妃¶
朱陵北絕臺上嬪管妃¶
北嶽上眞山夫人¶
西漢夫人¶
長陵杜夫人¶
　右十五女眞東向坐北起南行(說此事時雖不記月日不知在何年旣是¶眾眞名位故出
以居前按眾眞位號前云以爲高者猶今世之徽號也)¶<md:KR5d0036_WYG_001-5b>¶
六月二十一日夜定錄問云許長史欲云何尋道登答¶懃修眞
<pb:KR5d0036_YP-C_20ziji-01-0005b>
誠之意定錄又言昔有趙叔臺王世卿亦言篤¶學而竟不如人
意遂爲北明公府所引(此是乙丑年六月也自此前唯¶有六月十五日定錄授是答長史書論茅山中
事此前又已有一授不記何月日並在第四卷中自餘無有先¶此者北明公府酆都宮中官屬也)昔扉廓天津
採華赤邱是時聲穎靈¶袂蒙塵華喬(此卽應是說初降華僑事字少倚人)發煥秀
山高說延霄自¶謂玄響所振無往不豁旣濯以靈波實望與物
榮菴旣¶未能暢業駢羅遊岫逐逸然後知悟言之際應玄至少¶<md:KR5d0036_WYG_001-6a>¶
於是佛(音弗)駕而旋偃靜葛臺夫玄刃無親流鑒遁眞若¶以雲壁
一往想齊獨邁俯自啓灑動應潛逸始乃吾等¶並有欣慨耳往
見況意相知篤末書云伏覽聖記事跡¶淵妙金策素著青錄玄
定遂跨塵俗逍遥紫陽何蕭蕭¶之清遠眇眇之眞貴哉若能者
<pb:KR5d0036_YP-C_20ziji-01-0006a>
矣請借來喻又云得道¶之階錯厲精神靖躬信宿洗誠求矜如
斯而言道已邇¶也然夤夜之間宜篤經營乃後得手結天維足
浮靈綱¶心遊太空目擊洞房不待久日也若五情愆波三魂越¶<md:KR5d0036_WYG_001-6b>¶
𠫤於是三眞舞劍黃闕捷關耳可不力之可不力之¶
六月二十二日夜鷄鳴喻書此紫陽旨也¶
　右二條有長史寫¶
清靈眞人說寶神經云云(抄此修行事出在第三卷中不復兩載)¶
紫微夫人喻書如左云云(事亦在第三卷)¶
興甯三年歲在乙丑六月二十三日夜喻書此其夕先¶共道諸
人多有耳目不聰明者欲啓乞此法卽夜有降¶者卽乃見喻也
<pb:KR5d0036_YP-C_20ziji-01-0006b>
(此楊君自記也長史年出六十耳目欲衰故有咨請楊不欲指斥託云諸人)¶<md:KR5d0036_WYG_001-7a>¶
又告云道士有耳重者云云(事亦在第三卷)¶
　右一條清靈眞人言¶
眞人告云櫛頭理髮欲得過多(事亦在第三卷)¶
　右一條紫微夫人言¶
其夜初降者適入戸未坐自言今夕波聲如雷弟子請¶問其故
答云向見東海中大波耳(弟子者楊君自稱也)¶
　右南嶽夫人言¶
又告云汝憎血否答曰實憎之云血在路上若汝憎之¶<md:KR5d0036_WYG_001-7b>¶當那得
行又答曰當避之耳又云避之佳故不如目不¶見乃佳¶
<pb:KR5d0036_YP-C_20ziji-01-0007a>
　右南嶽夫人言¶
自此後諸眞共語耳¶
又云寶神經是裴清靈錦囊中書侍者常所帶者也裴¶昔從紫
微夫人授此書也吾亦有俱如此寫西宮中定¶本¶
問西宮所在答云是玄圃北壇西瑶之上臺也天眞珍¶<md:KR5d0036_WYG_001-8a>¶文盡藏
於此中¶
　右南嶽夫人言¶
裴眞人又言此書與隱書同輩事要而卽可得用也一¶名七玄
隱書(右二十三日授訖此)¶
南嶽夫人見告云紫微左夫人王諱清娥字愈意阿母¶第二十
<pb:KR5d0036_YP-C_20ziji-01-0007b>
女也鎮羽野玄壟山主教當得成眞人者¶
　右一條先此一夕所授(此一條卽是二十二日夜與紫陽所喻同夕當復大應有¶事後云聲氣下
　亦是此夕楊後又追憶此一事更疏在二十二日例中故云先此一夕也)¶<md:KR5d0036_WYG_001-8b>¶
　右從清靈來凡十二條有長史寫¶
六月二十四日夜紫微王夫人來降因下地請問眞靈¶旣身降
於塵濁之人而手足猶未嘗自有所書故當是¶卑高迹邈未可
見乎敢諮於此願誨蒙昧夫人因令復¶坐卽見授令書此以答
曰(此楊君自述事也例多如此)夫沈景虛玄¶無塗可尋言發空中無物可縱
流浪乘忽化遁不滯者¶也此二行皆浮沈冥淪儵遷灼寂是故
放蕩無津遂任¶鼓風柂存乎虛舟而行耳故實中之空空中之
<pb:KR5d0036_YP-C_20ziji-01-0008a>
有有中¶<md:KR5d0036_WYG_001-9a>¶之無象矣至於書迹之示則揮形紙札文理昺注麤好¶
外著玄翰挺煥而範質用顯默藻斯坦形傳塵濁苟騫¶露有骸
之物而得與世進退上玷逸眞之詠下虧有隔¶之禁亦我等所
不行靈法所不許也今請陳爲書之本¶始也造文之旣肇矣乃
是五色初萌文章畫定之時秀¶人民之交別陰陽之分則有三
元八會羣方飛天之書¶又有八龍雲篆明光之章也其後逮二
皇之世演八會¶之文爲龍鳳之章拘省雲篆之迹以爲順形梵
書分破¶<md:KR5d0036_WYG_001-9b>¶二道壤眞從易配別本支乃爲六十四種之書也遂播¶
之于三十六天十方上下也各各取其篇類異而用之¶音典雖
均蔚跡隔異矣校而論之八會之書是書之至¶眞建文章之祖
<pb:KR5d0036_YP-C_20ziji-01-0008b>
也雲篆明光是其根宗所起有書而始¶也今三元八會之書皇
上太極高眞清仙之所用也雲¶篆明光之章今所見神靈符書
之字是也爾乃見華季¶之世生造亂眞共作巧末趣徑下書皆
流尸濁文淫僻¶之字舍本效假是囂穢死迹耳夫眞仙之人曷
爲棄本¶<md:KR5d0036_WYG_001-10a>¶領之文迹手畫淫亂之下字耶夫得爲眞人者事事皆¶
盡得眞也奚獨於凡末之麤術淫浮之弊作而當守之¶而不改
玩之而不遷乎夫人在世先有能書善爲事者¶得眞仙之日外
書之變亦忽然隨身而自反矣眞事皆¶邇者不復廢今已得之
濁書方又受學於上文而後重¶知眞書者也鬼道亦然但書字
有小乖違耳且以靈筆¶眞手初不敢下交於肉人雖時當有得
<pb:KR5d0036_YP-C_20ziji-01-0009a>
道之人而身未¶超世者亦故不敢下手陳書墨以顯示於字迹
也至乃¶<md:KR5d0036_WYG_001-10b>¶符文神藻所求所佩者自復始來而作耳所以爾者世¶
人固不能了其端緒又使吾等不有隱諱耳冥中自相¶參解矣
內外自相關矣又四極明科高上禁重亦自不¶聽我等復爲世
間常書也我旣下手子固不解亦將何¶趣兩爲煩濫耶此亦當
闇其可否殆不足嫌想少暢豁¶於胸懷盡不自書之流分矣¶
上眞司命南嶽夫人授令書如左¶
若夫仰擲雲輪總轡太空手維霄綱足陟玉庭身升帝¶<md:KR5d0036_WYG_001-11a>¶闕披寶
歙青上論九玄之逸度下紀萬椿之大生遂竦¶景電肅千霞煥
明眞言玄浪高談玉清激朱脣之流徽¶運日氣之零零爰乃吐
<pb:KR5d0036_YP-C_20ziji-01-0009b>
烽卻煙彈金奏瓊鸞音蒨粲鳳¶唱嘉聲耳若但應景下旋迴靈
塵埃參輦弊宇敖彿朝¶市來成眞才訓我弟子則玉振落響琳
鐘內抑周目五¶濁契闊愆室神勞臭腥填鼻歛氣遂閉蘭音於
中華之¶元退案金聲之劣劣而發耳夫神者言微於邇萬里必¶
接奇韻雖觸[金*音]鑒無滯故眞理之旣分聞遐則道高邈¶<md:KR5d0036_WYG_001-11b>¶璞不肆
瑩而致有卑微之聰也今子乃有心覺之至將¶致嫌似之思外
觀流俗之對内有遲疑之悟乎不運事¶宜亦已邁也望所營者
道研咏者妙耳道妙旣得高下¶之音必坦然矣此非所謀吾子
加之至慮散蕩斯念宜¶愼之耳¶
　右三條有楊書¶
<pb:KR5d0036_YP-C_20ziji-01-0010a>
六月二十四日夜南嶽夫人見授令書此先是二十二¶日夕有
在別室共論講道紫微南嶽二夫人聲氣語音¶<md:KR5d0036_WYG_001-12a>¶殊下不解其趣
今故授書此以答所共講者之疑心也¶初來見授時色氣猶不
平授畢可爾弟子唯覺色有不¶平都無他可道(此一條亦是楊君自記論)¶
南嶽夫人其夕語弟子言我明日當詣王屋山清虛宮¶令汝知
之所至也¶
其夕又言海東桐柏山西頭適崩二百許丈¶紫微王夫人云世
人之思慮何得事事眞審耶可不事¶有答其心也南嶽夫人言
戲之耳欲建竪之也瑩實之¶<md:KR5d0036_WYG_001-12b>¶也¶
興甯三年歲在乙丑六月二十五日夜(此是安妃降事之端記錄别爲¶一卷故更起年
<pb:KR5d0036_YP-C_20ziji-01-0010b>
歲號首也)¶
紫微王夫人見降又與一神女俱來神女着雲錦䙱上¶丹下青
文彩光鮮腰中有綠繡帶帶係十餘小鈴鈴青¶色黃色更相參
差左帶玉佩佩亦如世間佩但幾小耳¶衣服儵儵有光照朗室
內如日中映視雲母形也雲髮¶鬃(此應是鬒字鬒黑髮貌也)鬢整頓絕倫作
髻乃在頂中又垂餘髮¶<md:KR5d0036_WYG_001-13a>¶至腰許指着金環白珠約臂視之年可
十三四許左右¶又有兩侍女其一侍女着朱衣帶青章囊手中
又持一¶錦囊囊長尺一二寸許以盛書書當有十許卷也以白¶
玉檢檢囊口見刻檢上字云玉清神虎內眞紫元丹章¶其一侍
女着青衣捧白箱以絳帶束絡之白箱似象牙¶箱形也二侍女
<pb:KR5d0036_YP-C_20ziji-01-0011a>
年可堪十七八許整飾非常神女及侍¶者顔容瑩朗鮮徹如玉
五香馥芬如燒香嬰氣者也(香嬰¶者嬰香也出外國)初來入戸在紫微夫
人後行夫人旣入戸之¶<md:KR5d0036_WYG_001-13b>¶始仍見告曰今日有貴客來相議論好
也於是某卽起¶立夫人曰可不須起但當共坐自相向作禮耳
夫人坐¶南向某其夕先坐承床下西向神女因見就同床坐東¶
向各以左手作禮作禮畢紫微夫人曰此是太虛上眞¶元君金
臺李夫人之少女也太虛元君昔遣詣龜山學¶上清道道成受
太上書署爲紫清上宮九華眞妃者也¶於是賜姓安名鬱嬪字
靈簫紫微夫人又問某世上曾¶見有此人不某答曰靈尊高秀
無以爲喻夫人因大笑¶<md:KR5d0036_WYG_001-14a>¶於爾如何某不復答紫清眞妃坐良久
<pb:KR5d0036_YP-C_20ziji-01-0011b>
都不言妃手中¶先握三枚棗色如乾棗而形長大內無核亦不
作棗味¶有似於梨味耳妃先以一枚見與次以一枚與紫微夫¶
人自留一枚語令各食之食之畢少久許時眞妃問某¶年幾是
何月生某登答言三十六庚寅歲九月生也眞¶妃又曰君師南
眞夫人司命秉權道高妙備實良德之¶宗也聞君德音甚久不
圖今日得敘因緣歡願於冥運¶之會依然有松蘿之纏矣某乃
稱名答曰沈湎下俗塵¶<md:KR5d0036_WYG_001-14b>¶染其質高卑雲邈無緣禀敬猥虧靈降
欣踊罔極唯蒙¶啓訓以祛其闇濟某元元宿夜所願也眞妃曰
君今語¶不得有謙飾謙飾之辭殊非事宜又良久眞妃見告曰¶
欲作一紙文相贈便因君以筆運我鄙意當可爾乎某¶答奉命
<pb:KR5d0036_YP-C_20ziji-01-0012a>
卽襞紙染筆登口見授作詩如左詩曰¶
雲闕竪空上瓊臺聳鬱羅紫宮乘綠景靈觀藹嵳峩琅¶軒朱房
内上德煥絳霞俯漱雲瓶津仰掇碧柰花濯足¶玉天池鼓枻牽
牛河遂策景雲駕落龍轡玄阿振衣塵¶<md:KR5d0036_WYG_001-15a>¶滓際褰裳步濁波願爲
山澤結剛柔順以和相携雙清¶内上眞道不邪紫微會良謀唱
納享福多某書訖取視¶之乃曰今以相贈以宣丹心勿云云也
若意中有不相¶解者自有微訪耳¶
紫微夫人曰我復因爾作一紙文以相曉者以示善事¶耳某又
襞紙染筆夫人見授詩云¶二象内外泮玄氣果中分冥會不待
駕所其貴得眞南嶽鑄明金¶眇觀傾笈𢁥良德飛霞照遂感靈
<pb:KR5d0036_YP-C_20ziji-01-0012b>
霄人乘飈儔衾寢齊牢携絳雲¶<md:KR5d0036_WYG_001-15b>¶悟歎天人際數中自有緣上道
誠不邪塵滓非所聞同¶目咸恒象高唱爲爾因書訖紫微夫人
取視視畢曰以¶此贈爾今日於我爲因緣之主唱意之謀客矣
紫微夫¶人又曰明日南岳夫人當還我當與妃共迎之於雲陶¶
間明日不還者乃復數日事又良久紫微夫人曰我去¶矣明日
當復與眞妃俱來詣爾也覺下牀而失所在也¶眞妃少留在後
而言曰冥情未攄意氣未忘想君俱咏¶之耳明日當復來乃取
某手而執之而自下牀未出戸¶<md:KR5d0036_WYG_001-16a>¶之間忽然不見¶
六月二十六日夕眾眞來疏如左¶
紫微王夫人¶
<pb:KR5d0036_YP-C_20ziji-01-0013a>
紫清上宮九華眞妃¶
上眞司命南嶽夫人某師(凡此前後云某者皆楊君自隱名也)¶
紫陽眞人¶
茅中君¶
清靈眞人¶<md:KR5d0036_WYG_001-16b>¶
茅小君¶
又有一人年甚少整頓非常建芙蓉冠著朱衣以白珠¶綴衣縫
帶劍都未曾見此人來多論金庭山中事與眾¶眞共言又有不
可得解者揖敬紫微紫清南眞三女眞¶餘人共言平耳云是桐
柏山眞人王子喬也都不與某¶語又前後初有眞人來見降者
<pb:KR5d0036_YP-C_20ziji-01-0013b>
時皆自不卽與某共語¶耳¶
各坐良久紫清眞妃曰欲復煩明君之手筆書一事以¶<md:KR5d0036_WYG_001-17a>¶散意忘
言可乎某又襞紙待授眞妃乃徐徐微言而授¶曰我是元君之
少女太虛李夫人愛子也昔初學眞於¶龜臺受玉章於高上荷
虎錄於紫皇秉瓊鉞於天帝受¶書於上眞之妃以遊行玉清也
常數自手扉九羅足躡¶玄房霄形靈虛仰歠日根入宴七闕出
轡雲輪攝三辰¶而俱升散景霞以飛軒也非不能採擇上室訪
搜紫童¶求玉宮之良儔偶高靈而爲雙接玄引奇友于帝郎矣¶
直是我推機任會應度厯數俯景塵沬參龍下邁招冥¶<md:KR5d0036_WYG_001-17b>¶求之雄
追得匹之黨耳自因宿命相與乃有墨會定名¶素契玉鄕齊理
<pb:KR5d0036_YP-C_20ziji-01-0014a>
二慶㩦鴈而行匏爵分味醮衾結裳顧¶儔中饋內藏眞方也推
此而往已定分冥簡青書上元¶是故善鄙之心亦已齊矣對景
之好亦已域矣得願而¶遊歡兼昔旨豈不冥乎自然此復是二
象大宗内外之¶配職耳實非所以變無反淡凝情虛刃靈刀七
累遺任¶太素保眞啓玉單景八空之謂也秀寂高清鬱輿流霄¶
使鳳歌雲路龍吟虎嘷天皇雙景遠升辰樓飛星擲光¶<md:KR5d0036_WYG_001-18a>¶日月映
軀口吐冥煙眼激電光上寢瓊房流行玉清手¶掣景雲足陟金
庭若自此之時在得道之頃爲當固盡¶內外理同金石情纏雙
好齊心幃幙耳爲必抱衾均牢¶有輕中之接塵穢七神悲魂任
魄乎蓋是妾求氏族於¶明君耳非有邪也今可謂得志懷眞情
<pb:KR5d0036_YP-C_20ziji-01-0014b>
已如一方當相¶與結駟玉虛偶行此玄同掇絳實於玉圃併採
丹華於¶閬園分飲於紫川之水齊濯於碧河之濱紫華毛帔日¶
冕蓉冠逍遥上清俱朝三元八景出落鳳扉雲關仰漱¶<md:KR5d0036_WYG_001-18b>¶金髓咏
歌玉玄浮空寢晏高會太晨四鈞朗唱香母奏¶煙齊首偶觀携
帶交裙不亦樂乎不亦得志乎明君其¶順運隨會妾必無辭且
亦自不得背實反冥苟任胷懷¶矣授畢復自取視而言曰今以
此書相詣庶豁其滯疑¶耳言畢乃笑良久紫微夫人曰眞妃之
辭盡矣論好之¶緣著矣爾亦不得復有所容也玄運冥分使之
然耳南¶岳夫人見授書曰冥期數感玄運相適應分來聘新搆¶
因緣此携眞之善事也蓋示有偶對之名定內外之職¶<md:KR5d0036_WYG_001-19a>¶而已不
<pb:KR5d0036_YP-C_20ziji-01-0015a>
必苟循世中之弊穢而行淫濁之下迹矣偶靈¶妃以接景聘貴
眞之少女於爾親交亦大有進業之益¶得而無傷絕之慮耳千
神於是可使試觀不得復陳矣¶眞旌必可尅往雲軒必可俱駕
也吾往曾因紫微夫人¶爲汝構及此意今遂如願益使我欣欣
愼復疑矧於¶心胷矣我昨見金臺李夫人於清虛中言爾尚有
疑正¶之心色氣小有眼眼(謂應作悢悢字)汝違此舉誤人不小眞妃¶有
神虎內眞丹青玉文非爾所有者輩良才求寫故當¶<md:KR5d0036_WYG_001-19b>¶不爲隱耳
今日相攜何但文章而已將必乘景王霄乎¶若有未悟者宜微
訪可否眞妃見夫人書言乃笑而言¶攜手雙臺娛歎良會景軿
同機於此齊乎
