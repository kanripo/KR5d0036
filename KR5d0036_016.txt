# -*- mode: mandoku-view -*-
#+TITLE: 真誥
#+DATE: 2015-08-28 21:41:57
#+PROPERTY: BASEEDITION HFL
#+PROPERTY: WITNESS YP-C
#+PROPERTY: LASTPB  <md:KR5d0036_WYG_015-15a>
#+PROPERTY: JUAN 16
¶<md:KR5d0036_WYG_016-1a>¶¶¶<pb:KR5d0036_YP-C_20ziji-03-0011b><pb:KR5d0036_YP-C_20ziji-03-0012a>
　　
闡幽微第二¶
漢高祖爲南明公賓友(劉邦字季沛郡豐人起自布衣伐秦平項創漢之基卽位十二¶年病亡年六十
二)¶
晉宣帝爲西明公賓友(司馬懿字仲達河內人也魏世爲大將軍太傅嘉平三年病亡¶年七十二贈相
國諡宣文侯晉武受禪追謚高祖宣皇帝)¶
荀彧爲北明公賓友(荀彧字文若穎川人漢武末爲尚書令有風儀識鑒初爲魏武謀臣¶<md:KR5d0036_WYG_016-1b>¶欲以安漢社稷
被疑懼服藥自盡年五十謚敬侯追贈太尉荀之列在賓友亦如延陵之匹四明位雖非亞而¶德望賢矣)¶
其中宿運先世有陰德惠救者乃時有徑補仙官或入¶南宮受
化不拘職位也在世之罪福多少乃爲稱量處¶分耳大都行陰
德多恤窮厄例皆速詣南宮爲仙(在世行陰¶功密德好道信仙者旣有淺深輕重故其受報
<pb:KR5d0036_YP-C_20ziji-03-0012b>
亦不得皆同有卽身地仙不死者有託形尸解去者有旣終得¶入洞宮受學者有先詣朱火宫煉形者有先爲地下主者乃進
品者有先經鬼官乃遷化者有身不得去功及¶子孫令學道乃拔度者諸如此例高下數十品不可以一槩求之)¶<md:KR5d0036_WYG_016-2a>¶
庾元規爲北太帝中衛大將軍取郭長翔爲長史以華¶歆爲司
馬此所謂軍公者也領鬼兵數千人(辛玄子所說與此大¶異恐是受有前後或能幾被迴
換故耳庾亮字元規潁川人咸和中爲征西將軍江荆豫三州剌史鎮武昌咸¶康六年於鎮病亡年五十二贈太尉謚文康公
未病時乃獨見陶侃乘輿來讓之於此得病而亡郭翻字長翔¶武昌人少有高志庾欲引爲上佐不肯就亡後與其兒靈語云
庾公作撫東大將軍治在東海之東統十萬兵¶取吾爲司馬間者本欲取謝仁祖選官以爲資望未足蔣大侯先取爲都尉是
以拘逼王長豫爲長史委以軍¶事甚有高稱又云王丞相爲尚書令大用事决萬機按如此語卽玄子所說如復似應在前今
以郭爲長史當¶是後更轉任但謝仁祖在世爲僕射鎮西將軍乃言資望未足殊爲難辨王丞相卽王導長豫是導之元子早¶<md:KR5d0036_WYG_016-2b>¶
亡華歆字子魚平原人爲豫章太守同孫策策亡從魏武帝厯顯位爲司徒太尉封博平侯太和五年亡年七¶十三謚敬侯)¶
<pb:KR5d0036_YP-C_20ziji-03-0013a>
孔文舉爲後中衛大將軍以張繡爲司馬唐固爲長史¶(孔融字文舉魯
人孔子二十代孫漢末名士爲北海太守後爲曹公所害張繡武威人濟從子也漢末因亂起¶兵後降魏武爲破羌將軍從征
烏丸未至柳城亡謚定侯唐固字子正丹陽句容人修身謹行博學儒術注國¶語公羊穀梁傳孫權漢武四年爲尚書僕射年
七十餘病亡耳)¶
陶侃爲西河侯亦領兵數千近求滕含自代猶未許侃¶以徐甯
爲長史甯坐收北闕叛將不擒免官當以蔡謨¶<md:KR5d0036_WYG_016-3a>¶代甯(陶侃字士衡先自丹
陽人遷居鄱陽後徙廬江而屬潯陽柴桑晉世累經征討大有功位至侍中太¶尉都督八州荆江二州刺史長沙公咸和四年
還長沙亡於樊谿年七十六贈大司馬謚桓公庾亮代之而郭¶長翔靈語云陶公正有罪謫未得敘用又別記云陶公亡後少
時遣先奮死傳教與其兒相傳云公謝郎連與¶庾公相言語天上事始判故令郎知于時庾猶存後三四年而亡滕含子並南
陽西鄂人永和中爲平南將軍¶廣州刺史于州病亡謚戴侯陶以其自代資位復是奇懸徐甯字安期東海剡人羡之祖也初
<pb:KR5d0036_YP-C_20ziji-03-0013b>
桓彝舉與庾亮¶爲護軍功曹稱爲添岱清士後仕至正員吏部郎冠軍江州順陽簡侯羡之年少時嘗來形見自稱我是汝祖¶
戒其禍福後並如言蔡謨字道明陳留考城人克子也位至揚州刺史又授司徒不受永和十二年病亡年七¶十六贈司空謚
文穆公尋此不擒叛將亦是鬼鬼不能相制由如人也人皆非自然威攝仙眞猶尚握節持鈴¶<md:KR5d0036_WYG_016-3b>¶以勒比輩而况其同類乎)¶
四鎮皆領鬼兵萬人中官領兵不過數千四鎭有泰山¶君盧龍
公東越大將軍南巴侯四官各領萬人(四鎭非正是四¶方今此處並在中國迴還不過
數千里耳他方復應大有所以後言數百處也)¶
何曾爲南巴侯(何曾字穎考陳郡陽夏人何夔子也性豪侈而博學孝悌初仕魏世稍遷尚書¶征北將軍司徒
封朗陵侯晉太尉太保太宰朗陵公太始四年亡年八十餘諡曰元公)¶
曹仁爲盧龍公(曹仁字子孝魏武從弟雄勇冠世善弓馬數從征伐有功位至車騎將軍都督¶荆揚益州諸軍
事大將軍封陳侯黃初四年病亡年五十六諡曰忠侯也)¶<md:KR5d0036_WYG_016-4a>¶
<pb:KR5d0036_YP-C_20ziji-03-0014a>
劉陶爲東越大將軍(漢魏晉凡有三劉陶後漢者字子奇潁川人也靈帝侍中尚書令後¶繫獄閉炁而死
魏世者字季冶淮南人劉曄之子也才辨而無行曹爽用爲選部郎後出平源太守景王誅之¶晉初者字正輿沛國人永嘉中
爲揚州剌史此三人不知何者是東越大將軍以意言之多是正輿耳)¶
荀顗爲太山君(荀顗字景倩彧第四子也博學有詞理佐命晉世起家爲黃門郎遷尚書僕射¶司空太尉太傅
太始十年亡年七十謚{曰:白}康公蘇韶傳云劉孔才爲太山公欲反北帝已誅滅之孔才卽劉{邵:卲}¶也又梅頤爲豫章太守夢被召
作太山府君克日便亡不知此二位與君復各是異職否耳又云有太山令)¶
領一萬兵鎮處亦有數百處也領數千兵鎮處亦有數¶百處更
相統隸耳皆有長史司馬(王文度鎮廣陵忽見卒來召作平北將軍¶<md:KR5d0036_WYG_016-4b>¶徐兖二州剌史王云我今已作
此官卒云此是天上職耳須臾去尋迎至而亡失天地間事理乃不可限以胸¶臆而尋之此幽顯中都是有三部皆相關類也
上則仙中則人下則鬼人善者得爲仙仙之謫者更爲人人惡¶者更爲鬼鬼福者復爲人鬼法人人法仙循還往來觸類相同
<pb:KR5d0036_YP-C_20ziji-03-0014b>
正是隱顯小小之隔耳達者監之便无復所關)¶
荀顗取顧眾爲太山將軍用曹洪爲司馬桓範爲長史¶(顧眾字長始吳
郡人顧愷孫顧祕子也仕晉丹陽尹領軍尚書僕射永和二年亡年七十三追贈特進謚靖伯¶曹洪字子廉魏武從弟家大富
而儉吝數征伐爲驃騎將軍封樂成侯太和六年病亡桓範字元則沛國人有¶才學籌策仕魏世位至太司農黨曹爽被誅也)¶
王逸少有事繫禁中已五年云事已散(卽王右軍也受時不欲呼楊君¶<md:KR5d0036_WYG_016-5a>¶名所以道其字
耳逸少卽王廙兄曠之子有風炁善書後爲會稽太守永和十一年去郡告靈不復仕先與許¶先生周旋頗亦慕道至昇平五
年辛酉歲亡年五十九今乙丑年說云五年則亡後被繫被繫之事檢迹未見¶其咎恐以懟憾告靈爲謫耳)¶
蔣濟爲南山伯領二千兵(蔣濟字子通楚國平阿人仕漢魏厯位至太尉從宣王誅¶曹爽其年亡諡
景侯爲領軍時有其婦夢亡兒爲太山五伯來迎太廟西孫阿爲太山令求囑阿乞轉在好處¶濟卽爲仍之阿亦卽亡後又夢
云已蒙轉錄事凡如此例鬼官職位雖略因生時貴賤而大有舛駁皆由德業¶之優劣功過之輕重更品其階敘不復得全依
<pb:KR5d0036_YP-C_20ziji-03-0015a>
其本基耳)¶
王廙爲部鬼將軍(廙字世將瑯瑘人修齡父也多才藝工書善屬文解音聲位至平南將軍¶<md:KR5d0036_WYG_016-5b>¶荆州刺史年四
十七病亡贈驃騎諡康侯也)¶
此有識位者粗相識耳其無位者不可一二盡知之如¶此散者
無限數也(此皆後段所說似猶是荀中侯所以止道或不稱姓而顗復云姓恐以分¶別周顗也所說人多是近世當
由代謝參苦兼易意識者矣三代乃遠而兩漢魏晉實有一段才名人如劉向¶董仲舒揚雄張衡蔡邕鄭玄王弼阮嵇之儔並
不應空散數術有如管郭亦無標迹故當多不隸三官頗得預¶于仙家驅任矣前論帝王中亦不均魏文晉武受命之主而不
顯反言魏武晉宣孫權應與劉備同亦不載道¶策此並當啓國之基功高樂推故也其繼體守文之君都無所出矣)¶
　右以前後兩過受事皆是楊君受旨書多儳治又¶<md:KR5d0036_WYG_016-6a>¶掾更寫兩
　本悉無異並各成一卷相隨始末訖此¶耳¶
<pb:KR5d0036_YP-C_20ziji-03-0015b>
許肇今爲東明公右帥晨帥晨之任如世間中書監(許肇¶字子阿卽長史
七代祖司徒敬也雖有賑救之功而非陰德故未蒙受化旣福流後葉方使上拔然後爲九宮¶之仙耳此帥晨之官四明亦並
應有之)¶
邵奭爲東明公云行上補九宮右保公(前云邵爲南明公今乃是東若¶非名號之誤則
　東南之差旣尋當遷擢則必應是啓中君脫爾云邵耳亦可是有甘棠之德故不限其年月耳)¶
　右七月十六日夜定錄君所告¶<md:KR5d0036_WYG_016-6b>¶
　此二條別受不關酆記部¶
辛玄子自叙并詩(此下剪除半行去不知當是何字也)玄子字延期隴西¶定谷人
漢明帝時諫議大夫上洛雲中趙國三郡太守¶辛隱之子(辛隱字某
某檢外書未得此位業按諸辛舊關隴豪族前漢有辛慶忌後漢有辛繕並高¶直之士辛毗是其七世孫則隱是毗之八世祖
<pb:KR5d0036_YP-C_20ziji-03-0016a>
但一百四五十年中而已八世嫌其太促耳)玄子少¶好道遵奉法戒至心苦行日中
菜食鍊形守精不遘外¶物州府辟聘一無降就遊山林棄世風
塵志願憑子晉¶於緱岑侣陵陽於步玄故改名爲玄子而自字
延期矣¶<md:KR5d0036_WYG_016-7a>¶不圖先世之多愆殃流子孫結眚刊於帝簡運沉逮於¶
後昆享年不永遂没命於長梁之津西王母見我苦行¶酆都北
帝愍我道心告勑司命傳檄三官攝取形骸還¶魂復眞使我頤
胎位爲靈神於今二百餘年矣(溺水致命事同¶王衍之女恐卽此形骸皆不復得生並是反質
胎神耳雖有道心而無道業故不得便居仙品也)近得¶度名南宮定策朱陵藏精待時
方列爲仙而大帝今且¶見差領東海侯代庾生又見選補禁元
中郎將爲吳越¶鬼神之司王事靡盬斯亦勞矣若夫冠晨佩青
<pb:KR5d0036_YP-C_20ziji-03-0016b>
蕭條羽¶<md:KR5d0036_WYG_016-7b>¶袂鳴鈴仙階轉軿瓊室者雖實素心而卒日也恨未便¶
得與玄眞併羅同宴琨墉察鈞韶之遺音掇靈芝乎幽¶峯振翠
衣於九霄儛玄翮於十方耳方當攝御羣鬼領¶理是非處眾穢
之中間聲交於邪魔之紛紜事與道德¶爲闊眼與盱眞爲疎孰
比熙寂於玄境逍遙於太初哉¶夫同聲偕合物亦類分相聞邈
矣係景委積是以名書¶上清丹錄玄殖有道之氣與靈合德託
體高輝故來相¶從今贈詩三篇以叙推情之至也其辭曰(楊君旣爲
吳越司命董統¶<md:KR5d0036_WYG_016-8a>¶鬼神玄子職隸方應相開故先造以陳情也尋鬼書旣異不應是自運筆亦當口授疏之耳)¶
疇昔入冥鄉順駕應靈招神隨空無散炁與慶雲消形¶非明玉
質玄匠安能彫蹀足吟幽唱仰首玩鳴條林室¶有逸歡絶此軒
<pb:KR5d0036_YP-C_20ziji-03-0017a>
外交遺景附圓曜嘉音何寥寥(此篇敘事迹之¶本志也)¶
寂通寄興感玄炁攝動音高輪雖參差萬仞故來尋蕭¶蕭研道
子合神契靈衿委順浪世化心摽窈窕林同期¶理外遊相與靜
東衣(此篇申情寄之來緣也)¶<md:KR5d0036_WYG_016-8b>¶
命駕廣酆阿逸跡超冥鄕空中自有物有中亦無常悟¶言有無
際相與會濠梁目擊玄解了鬼神理自忘(此篇論人¶鬼之幽致也)¶
玄子云魏時辛毗字佐治是七世之孫也漢建武一年¶從隴西
徙居潁川陽翟縣毗仕魏世使持節大將軍司¶馬宣王軍帥衛
尉封侯毗子名敞爲河內太守太常卿¶(所說並與魏書同也)¶
玄子云庾生者晉庾太尉也北帝往用爲撫東將軍後¶<md:KR5d0036_WYG_016-9a>¶又轉爲
<pb:KR5d0036_YP-C_20ziji-03-0017b>
東海侯今又用爲酆臺侍帝晨右禁監近取馮¶懷爲司馬侍帝
晨如今世侍中右禁監如世右衛將軍¶而甚重(如說與前大異當是後遷侍中
領衛便是勝中懷將軍也帝晨無司馬此是右禁之職耳馮衛¶字祖思長樂人晉成帝時爲太常散騎常侍卒追贈金紫光祿
階也)¶
左禁監是謝幼輿以鄧岳爲司馬(此則准左衛將軍也幼輿名鯤卽謝安伯¶謝尚之父也爲
王敦長史豫章郡太守年五十三病亡贈太常諡康侯鄧岳已在前而云代周顗爲司馬帥耳)¶
郄南昌公先爲北帝南朱陽大門靈關侯後天轉爲高¶明司直
昔坐與劉慶孫爭免官今始當復職也高明司¶<md:KR5d0036_WYG_016-9b>¶直如世尚書僕
射(前云郄爲南門亭長亭長恐卽靈關之職旣以周撫代故得轉司直而郭¶長翔靈語亦云郄公甚屈爲天門亭長舊選常
用州征二千石未有三公作也如此所以得速遷劉慶孫名輿¶中山人劉越石之兄也才識辯贍爲東海王越長史永嘉中病
<pb:KR5d0036_YP-C_20ziji-03-0018a>
指疽而亡年四十七贈驃騎將軍謚眞侯也)¶
何次道今在南宮承華臺中已得受書行至南嶽中此¶人在世
施惠之功甚多故早得返形(前荀公說何始得還朱火今言已受¶書則玄子所受後成在後耳)¶
周伯仁近見用爲西明公中都護中都護如世太傅之¶官也坐
選鄧攸不平左降爲中護中護准少傅(周本司命帥當¶<md:KR5d0036_WYG_016-10a>¶得程遐代而遷此官也鄧攸字
伯道平陽襄陵人仕晉爲太子洗馬吏部郎河東太守爲石勒所没後得還江¶東爲吳郡太守吏部尚書自咸和元年病亡贈
光祿攸從胡叛還時乃棄其己兒自携亡弟之子來渡江遂自¶無兒絶後嗣謝安歎曰天道無知令鄧伯道無兒)¶
　右辛玄子所言說冥中事亦多矣今粗書其麤者耳¶不復一
　二具說(此記雖玄子所受而雜有楊君之辭也楊書不存今有掾寫本耳此紙後¶又被剪缺恐事亦未必盡)¶
夫至忠至孝之人旣終皆受書爲地下主者一百四十¶年乃得
<pb:KR5d0036_YP-C_20ziji-03-0018b>
受下仙之教授以大道從此漸進得補仙官一¶<md:KR5d0036_WYG_016-10b>¶百四十年聽一
試進也(此地下主者亦卽是洞中所記李更等者非別鬼官復爲主者¶也一百四十年一進便入第二等給仙人使乃
得稍受道教耳)至孝者能感激鬼神使¶百鳥山獸巡其墳埏也至忠者
能公犯直心精貫白日¶或剖藏煞身以激其君者也比干今在
戎山李善今在¶少室有得此變鍊者甚多舉此二人爲摽耳(比干
剖心可爲至忠¶至於孝子感靈者亦復不少而今止舉李善如似不類當李善之地乃可涉忠而非孝迹也恐以其能存李元¶
後胤使獲繼嗣因此以成其孝功所不論耳若程嬰公孫杵臼亦應在孝品矣李善字次遜本南陽育陽李元¶家奴漢建武中
元家人之死盡而巨富唯盡一孤兒名續祖尚在孩抱諸奴復共欲煞之而分其才善乃密負¶<md:KR5d0036_WYG_016-11a>¶續祖逃瑕邱山中哺養乳乃爲
生計至十歲餘出告縣令鍾離意意於是表薦悉收其群奴煞之而立續祖爲¶家光武拜善爲太子舍人後遷日南九江太守
其事迹正是如此而鍾離傳所說少復有異耳)¶
<pb:KR5d0036_YP-C_20ziji-03-0019a>
夫有上聖之德旣終皆受三官書爲地下主者一千年¶乃轉補
三官之五帝或爲東西南北明公以治鬼神復¶一千四百年乃
得遊行太清爲九宮之中仙也(以年限言之是¶聖德更不及忠孝也計此終後凡二千四百年
乃得入仙階益知前應是夏啓非召公明矣季子亡後至晉興¶甯始八百八十許未滿千歲不知那已爲明公耶酆都中所記
都無頓說五帝者恐此如北帝之例復有五耶¶所以後言英雄者爲五帝上相而北帝有秦皇矣又蘇韶傳云楊雄張衡等爲
五帝楊張旣非上聖爵位亦卑¶<md:KR5d0036_WYG_016-11b>¶不應得與炎帝爲儔復當或有小五帝不論耳楊張之事亦或不然也)¶
夫有蕭邈之才有絶眾之望養其浩然不營榮貴者旣¶終受三
官書爲善爽之鬼四百年乃得爲地下主者從¶此以進以三百
年爲一階(此事是高士逸民之品也從主者以去是入仙階不復爲¶鬼官耳)¶
夫有至貞至廉之才者旣終受書爲三官清鬼二百八¶十年乃
<pb:KR5d0036_YP-C_20ziji-03-0019b>
得爲地下主者從此以漸得進補仙官以二百¶八十年爲一階
耳(此格復是小勝高士而年數倍於忠孝故知忠孝貞廉爲行之㝡耳)¶<md:KR5d0036_WYG_016-12a>¶
夫至廉者不食非己之食不衣非己之布帛王陽有似¶也(此目應以
夷齊爲標高士中亦多此例而今乃舉王陽當年淳德自然非故爲皎潔者也王陽先漢人也)¶
夫至貞者紛華不能散其正炁萬乘不能激其名操也¶男言之
務光之行有似矣女言之宋金漂女是也(貞者非止¶不淫于色亦是淡乎榮利也務
光辭湯讓而負石投河宋女恐是子胥所逢浣紗於漂水之陽者後旣投金以¶報之故謂之金漂漂字或應作漂字耳)¶
先世有功在三官流逮後嗣或易世鍊化改氏更生者¶此七世
陰德根葉相及也旣終當遺腳一骨以歸三官¶<md:KR5d0036_WYG_016-12b>¶餘骨隨身而遷
也男留左女留右皆受書爲地下主者¶二百八十年乃得進受
<pb:KR5d0036_YP-C_20ziji-03-0020a>
地仙之道矣臨終之日視其形¶如生人之肉脫死之時尸不强
直足指不青手足不皺¶者謂之先有德行自然得尸解者也(此是
先世有陰功密德不拘於迹者¶旣非己身所辦故以一骨酬副三官也此骨恐是質形之骨非神形之骨旣被遺落當復重生
之耳火都論仙¶鬼中諸人在世有刳腹刎頸支體分裂死者永自不關後形其神先以離出故今形可得而斃傷殘初不斷神¶
矣而世或有見鬼身不全者蓋是尸魄託骸者耳非其大神本經之主也尸解之說復有多條已抄記在第三¶篇中耳)¶<md:KR5d0036_WYG_016-13a>¶
　右此五條皆積行獲仙不學而得但爲階級之難¶造道用年
　歲耳要自得度名方諸不復承受三官¶之號令矣(此雖五條而有七事
　事中復有輕重非至志者亦不辦得此例也今預在學道¶之品微微小業便可與之比肩況乃眞妙者乎由是言之可不
　自督耳)¶
諸有英雄之才彌羅四海誅暴整亂拓平九州建號帝¶王臣妾
<pb:KR5d0036_YP-C_20ziji-03-0020b>
四海者旣終受書於三官四輔或爲五帝上相¶或爲四明公賓
友以助治百鬼綜理死生者此等自奉¶屬於三官永無進仙之
冀坐煞伐積酷害生死多故也¶<md:KR5d0036_WYG_016-13b>¶(酆宮中諸人職皆是矣疑荀彧一人清秀整潔非跋扈虐害唯
以謀謨智策佐魏武耳乃得爲賓友與漢高等¶比位恐當別有旨趣凡在世有才識藝解爲一時所稱者旣没並卽隨才受其
職位不必執其在生之小罪先¶充諸考謫也若過爲非理是所不論若悠悠冗散不辯異人者罪無大小悉當安之)¶
秦始皇今爲北帝上相劉季今爲南明公賓友有其人¶甚多略
示其標的耳(此是舉建號帝王者之宗耳北帝之有上相亦當如四明之有賓友¶也)¶
齊桓公今爲三官都禁郎主生死之簡錄晉文公今爲¶水官司
命其楚嚴公趙簡子之徒數百人今猶散息於¶<md:KR5d0036_WYG_016-14a>¶三官府未見任
也此等名位自是三官之寮耳無豫眞¶仙家事矣(五霸亦一時之雄齊桓晉
<pb:KR5d0036_YP-C_20ziji-03-0021a>
文處職並要楚嚴公卽莊王也簡子雖非霸限亦擅命專制所¶夢天帝使射熊之事必是北帝之府矣劍經序稱燕昭亦得仙
燕昭六國時英主遂不墮於三官乃知鍊丹獨¶往亦爲殊拔也從論忠孝已來至此並出掾寫劍經中東卿司命所說卽是鬼
神事謹抄出繼此以相證發自¶三代已來賢聖及英雄者爲仙鬼中不見殷湯周公孔子闔閭勾踐春秋時諸卿相大夫及伍
子胥孫武白起¶王翦下至韓信項羽輩或入仙品而仙家不顯之如桀紂王莽董卓等凶虐過甚恐不得補職僚也而異域有¶
冒頓蹹頓石塊石勒諸驍傑亦都不預及言之耳)
